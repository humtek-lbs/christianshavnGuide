<!DOCTYPE html>
<html lang="da">
<head>
  <meta name="viewport" content="width=device-width, initial-scale=1.0"/>
  <meta charset="UTF-8">
  <title>Åmosen skebelon</title>
  <link rel="stylesheet" type="text/css" href="aamosen.css">
</head>

<body>
  <h1>6. Cirkelbroen</h1>
    <img src="cirkelbroen.jpg" alt="Åmosen">
   <img src="diamanten.jpg" alt="Åmosen">
<p> Cirkelbroen ved Christianshavn er et nyt havnevartegn, der består af fem cirkulære platforme i forskellige størrelser og med hver deres mast. 
<p>Cirkelbroen forbinder Christiansbro med Applebys Plads og bliver i sin fulde længde ca. 40 meter lang. Navnet udspringer af broens form: fem cirkulære platforme.
<p>Det er den danske kunster Olafur Eliasson, der har bygget broen og Nordea-fonden, der har finansieret den, som en gave til Københavns Kommune.
<p>Da han skulle tegne broen, tog han udgangspunkt i Christianshavns historie og kulturen omkring kanalerne. Derudover har han brugt sejlskibet som visuelt afsæt for broen.
<p> Havnerundfarter og mindre både kan fortsat sejle ind i Christianshavns kanal, men kommer der højere både forbi, kan broen åbnes horisontalt som en svingbro.
<p> Broen er ikke blot tiltænkt, at gøre det lettere for københavnere at gå og cykle omkring, men den indbyder til ophold i stil med andre offentlige pladser i byen.
<p> Cirklen præsenterer et alternativ til den lige vej over vandet. Den opfordrer gående og cyklende til at sætte farten ned; tilbyder en udsigtspost, hvor folk kan holde en kort pause; og skaber således et nyt rum mellem to byområder snarere end at tilbyde den hurtigst mulige passage over Christianshavns kanal.
<p>Eksempelvis kan du stå på broen og kigge direkte over på Det Kongelige Bibliotek/Den Sorte Diamant. 
<p>Biblioteket blev grundlagt i 1650'erne af Frederik den 3. Som kongens private bibliotek var det kun tilgængeligt for forskere efter særlig tilladelse. 
<p>Senere hen blev det udviklet til et videnskabeligt brugsbibliotek, som i 1793 åbnedes for offentligheden. Ved enevældens ophør i 1849 blev biblioteket statsejendom. 
<p>Uafhængigt af dette, der til forskel kaldtes Det Store Kongelige Bibliotek, grundlages i 1746 en mere privat kongelig bogsamling, der under navnet Dronningens Håndbibliotek stadig er kongelig ejendom.
<p>Som nationalbibliotek skal Det Kongelige Bibliotek bevare en så vidt muligt komplet samling af det danske tryk i videste forstand, dvs. bøger, tidsskrifter, aviser og småtryk, samt nationale manuskripter, kort, noder fotos m.m.
<p>Den Sorte Diamant blev indviet i 1999. Navnet skyldes facadens beklædning med blankpudset sort granit. Bygningen er tegnet af arkitektfirmaet Schmidt, Hammer & Lassen.
</body>
